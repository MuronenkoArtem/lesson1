Канадські програмісти хочуть створити нову соціальну мережу по типу російської “ВКонтакте” та назвати UKRAINIANS.

Український аналог популярної мережі “ВКонтакте”, яку заборонили в Україні, створять за умови, якщо подібний проект матиме популярність, – повідомили автори проекту на сайті “ukrainians.co”.

Нині програмісти збирають підписників та заявляють, якщо останніх набереться щонайменше 50 тисяч, то зовсім скоро українці отримають власну соціальну мережу.

За словами спеціалістів компанії StartupSoft, даний проект вже підтримали більше 13 тисяч користувачів.

Нагадаємо, президент України Петро Порошенко підписав указ про блокування на території країни російських фірм, сайтів і каналів, до них увійшли популярні в Європі соцмережі “ВКонтакте” та “Одноклассники”.